‚VNIVERSITArls LITTERARIAE
GRYPfflswALDENsls

‘sacros

LEONARDVS LANDOlS

cvl

CONCILIO ACADEMICO

S. D.

CIVIBVS AcADEmcls.

———

In Euripidis Heraclidis praeconem Argivum proprio nomine destitutum esse primus
observavit Petrus Elmsleius. sed qui eum Copreum appellavit grammaticae, ex cuius recen·
sione codex ille pendet cuius duo habemus apographa, non solum vulgarem famam sequebatur,
sed ipsius Euripidis mentem assecutus esse potest videri. namque hos versus Homericos
(Ο 639) Περιφητην Κοπρῆος φίλον υἱόν, ὃς Εὐρυσθῆος ἀέθλων ἀγγελίην οἴχνεσκε βίῃ Ηρακληείῃ
aperta imitatione exprimit Iolaus Euripideus 52 ω μῖσος, εἴθ’ ὄλοιο χώ πέμψας α’ ἀνήρ, ὡς πολλὰ
δὴ καὶ τῶνδε γενναίῳ πατρὶ ἐκ τοῦδε ταύτοῦ στόματος ἤγγειλας κακά. crederes neminem hoc
posse latere: spectatoribus certe tam notam rem fore credebat EuripidQS, ut inutili appellatione
praeconis veste satis significati supersedere mallet. nihilo tamen secius nuper extitit qui hos
tres versus ‘falsi πάθους plenos’ trucidaret3 prorsus enim intolerabile esse quod versui 52 causa
absurdissima subiceretur. nimirum nullo telo tam facile conficitur histrionum fraus quam
critici ignorantia.

Quo facilior in Copre0, eo difficilior quaestio est, num filiam Herculis quae se· pro
salute gentis suae morti devovet re vera Euripides nomine carere volucrit. nam nomen eius,
quod in argumento Macaria legitur, ab Euripide nunc ‚commemorari nullum idem observavit
Elmsleius. sed parata est excusatio, cum Heraclidamm tragoediam minime integram acceperi-
mus et eum ipsum locum, quo primum in scaenam filia Herculis progreditur, hiare haud ab·
surda sit suspicio. ad litem dirimendam visum est circumspicere quaecumque de Macaria illa
apud veteres scriptores tradita accepimus. ipsum tragoediae argumentum docet fuisse ante
Christum natum qui illam virginem Macariam vocarent neque inde plus discimus quod in
quamvis probis excerptis Florentinis (cod. 56, 1 Westermann Mythogr. 345) inter φιλαδέλφους
recepta est Μακαρία ἦ ’Ἡρακλέους ὑπὲρ τῶν ἀδελφῶν Θηριμάχου Αἰχμαίου Διοπείθους Κρεοντιάδου
σφάγιον ἑαυτὸν ἐπιδοῦσα. nam ipsa nomina inscite immixta sunt, quae partim filiis Megarae

