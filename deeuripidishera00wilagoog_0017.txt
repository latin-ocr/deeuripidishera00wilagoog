—- XIII —

mus fabularum Marathonia recentissima sit, tamen et vetusta est et pridem maximam sibi con-
ciliavit auctoritatem. , videbimus Euripidis aetate ipsos Lacedaemonios Marathoniis commentis
fidem praestitisse; sexto saeculo eadem Hecataeus litteris mandavit. ex cuius genealogiis is
qui ‹le sublimitate scripsit nonnulla verba servavit (27) quibus Ceyx Trachinis suae imbecillitatem
excusans Heraclidis suadet ut apud alios auxilium quaerant. quod non solum apud mythographos
sed etiam apud Euripidem (193) cum Marathonia fabula cohaeret, neque ex alia commode ex·
plicari potest: Thebana certe, quae exules omnino non norat Heraclidae, alienissima est. sed
quid testes advocamuS, cum ipsi fabulae signa antiquitatis insint luculentissima. Marathonia
enim est: ad Athenienses, ut verum fateamur, neque laudes haec- pertinent neque fraudes.
Heraclidae Marathone auxilium impetrant, non Athenis: Eurystheus ad Minervae Pallenidis
vincitur: transiit erge, ut de Eleusinio regno taceamus, Cecropiam regionem, neque quisqam ei
obstitit. praepostera haec et absurda in finibus quos Solo Atticae circumscripsit: convenientia
atque necessaria, cum tetrapolitarum res publica tam libera suit ab AtheniensibuS, quam
Herculis religio feriaeque vel quinto saeculo sunt. ergo antequam Attica ex compluribus
regnis coaluit, haec narrari coepta sunt, ideoque inter pretiosissimas Atticarum antiquitatum
reliquias numeranda. quanti momenti esset, si certo constaret, quis ex integra hac memoria
Marathonis regnum'hab‘uisset. nullum regem nominant Apollodori etverus et ementitus, The·
seum, quem exaequatae temporum rationes postulant, antiquatabula respuit, Diodorus et Pau-
saniaS, Demophontem praeter Euripidem Antoninus Liberalis 33, i. e. si scholio fideS, Pherecydes,
sed qui scholiis illis recte uti didicerit, Pherecydi summam tantum capitiS, quae de Alcmenae
Rhadamanthyisque nuptiis est, attribuere audebit3 Heraclidarum res ex nescio quo mythographo
descripta sunt, quem nemo demonstrabit non ex Euripide tamquam ultimo auctore pendere.
ergo ad Euripidem rediit quaestio; apud quem plura etiam explicanda sunt. nam‘ de loco quo
fabula agatur nuper, perperam quidem et ita ut insignis levitas perstringenda sit, motae sunt
dubitationes: malumus vero enarrare Euripidis artificia quam novicios errores coarguere.
Euripides cum neque pugnam neque sepulcrum Eurysthei loco tradito moveret, Marathone con-
sediss‘e Heraclidas item tradere debebat. ex Iolao chorus quaerit (80), utrum per terram in
tetrapolin Marathoniam venerit, an ex eis sit qui trans fretum Euboeam incolent. Demo-
phontis regia ei loco quo Heraclidae confugerunt vicina est, nam et clamoribus accitur et, cum
ad contionem habendam peregre abit, 'Iolaum in domum suam invitat (340). contio habetur,
uti par est, iu urbe, cuius habitum redux Demophon describit (401). quo in itinere ipsc
Argivas copias conspexit accelerantes, quamvis nondum τάδε πεδία γῆς i. e. tetrapolin intras-
sent (393). sunt ergo eodem fere loco quo postea pugnatur, ad Pallenen (841); praeconem
vero ex finibus Megarensium miserant (278). dum pugnatur, chorus Solem et Lunam virtutes
suas praedicare iubet ad solium Erechthei in fano Poliadis (754 cf. Herm. XIV l8l): cantat
ergo longe ab urbe. ipsum vero Athenarum nomen ubicumque ponitur non moenia significat,
sed rem publicam (359. 387. 849. 934), ita ut de Athenis tamquam praesentibus Iolaus loquatur
(198). apparet Euripidem nihil novasse, nisi quod vitari omnino non posset, quin Athenienses
et periculo et laude Marathoniorum eximerentur, Demophontem igitur Atheniensium eundem
et tetrapolitarum regem esse, quasi personae tantum regiae communione iunctis duabus civita·

